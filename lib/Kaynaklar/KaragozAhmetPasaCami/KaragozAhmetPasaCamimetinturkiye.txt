Fatih Sultan Mehmed’in oğlu Sultan II.Bayezıd döneminde, 1505’den 1511 yılına kadar Anadolu Beylerbeyi olarak  Kütahya’da görev yapan Karagöz Ahmet Paşa tarafından 1509 yılında yapımına başlanmış fakat Paşa’nın 1511’deki Şahkulu İsyanı sırasında şehid edilmesi üzerine yarım kalan caminin inşaatı eşi Şah-ı Devran hatun tarafından 1511 yılında tamamlanmıştır.
Kargir ve taştan yapılmış olan bu cami, Mimar Sinan’dan önceki Osmanlı mimari tarzının tipik örneklerinden biri ve en güzelidir. Oniki köşeli üç kasnak üzerine oturtulmuş haliyle Kütahya camileri kubbelerinin en büyüğü olan bir kubbesi vardır. Bu özellikleriyle  cami Kütahya’daki Osmanlı eserlerinin en önemlilerinden biridir
