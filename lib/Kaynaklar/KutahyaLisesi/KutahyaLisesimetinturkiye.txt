Kütahya’da halkın “Taş Mektep” diye adlandırdığı Kütahya Lisesi, Sultan II:Abdülhamid döneminde Mutasarrıf Tevfik Paşa’nın önderliğinde yapımına başlanmış 25 Ocak 1890’da İdadi (Lise) olarak öğretime açılmıştır.
1916-1917 yıllarında Ziraat İdadisi şubesi açılarak bu alanda da eğitim vermiştir.I.Dünya savaşı’nın ve mütareke döneminin acılarını yaşayan İdadi binası, Kurtuluş savaşı yıllarında Alay Komutanlığı ve Askeri hastane olarak hizmet gördükten sonra 1922-1923 yıllarında  “Sultani”(Lise) olarak tekrar eğitim- öğretim  faaliyetine başlamıştır. Okulun açılışından bir müddet sonra, Kütahya’ya gelen Gazi Mustafa Kemal Atatürk 24 Mart 1923’te Kütahya Sultanisi’ni ziyaret ederek öğretmenlerle yaptığı çay sohbetinde ;”İki orduya ihtiyaç vardır. Biri vatanın hayatını kurtaran asker ordusu, diğeri milletin geleceğini yoğuran irfan ordusu” diyerek eğitimin önemini ifade etmiştir.
4 Aralık 1933 yılında büyük bir yangın geçiren bina tamir edilerek 1937-1938 ders yılında eğitim- öğretime yeniden açılmıştır. Sonraki yıllarda şehir nüfusunun artması sebebiyle Okulun yanına yeni bir bina daha yapılmış, Öğretmen okullarının kuruluş günü olan  16 Mart 1964’te  Taş Mektep’e bağlanarak eğitim öğretim faaliyetine devam etmiştir.
