Şehir merkezinde Ulu Camii yakınındadır. 14. yy’da Mevlevihanenin semahanesi olarak inşa edilmiştir. Erken dönem Anadolu Türk mimarisinin özgün örneklerinden olan Kütahya’nın bu ilk mevlevihanesi iki kez onarım görmüş semahane ile derviş hücreleri zamanımıza kadar ulaşmıştır.
Günümüzde Cami olarak kullanılan yapı, kareye yakın dörtgen planlı, sekizgen kasnaklıdır. Yapının bitişiğinde ‘Kütahya Fatihi’olarak bilinen İmadüddin Hezar Dinari tarafından yaptırılan mescid  Mevlana’nın torunu Ergun Çelebi’nin buraya defnedilmesiyle Mevlevihanenin türbesi haline gelmiştir.. Semahane’nin duvarındaki kitabeden,  1812 ve 1841 yıllarında bakım ve tamirat gördüğü anlaşılmaktadır. 
Tekke ve Zaviyelerin kapatılmasından sonra uzun süre kapalı kalan  Semahane 1959 yılındaVakıflar Genel Müdürlüğü tarafından kapsamlı bir şekilde restore  ve tamir edilerek camiye dönüştürülmüştür. Halk arasında Dönenler Camii  olarak da bilenen yapı Kütahya’nın en güzel tarihi eserlerinden biridir
