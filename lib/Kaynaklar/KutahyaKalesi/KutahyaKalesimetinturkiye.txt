Kütahya Kalesi bir İç kale, Hisar ve Osmanlılar zamanında su ihtiyacını karşılamak için yapılmış Aşağı Hisar olmak üzere üç bölümden oluşur.. İlk iki kalenin Bizans yapısı olduğu sanılmaktadır.İç Kale , şimdiki Döner Gazino’nun  bulunduğu yere çıkılan dik kısımdakı surların içindedir. Kaynaklarda, İç Kale içinde  Bizans tekfurunun sarayının olduğu ve su mahzenlerinin bulunduğu yazılıdır.Bu kale Selçuklular, Germiyanlılar, ve Osmanlılar döneminde de kullanılmıştır.Evliya Çelebi de Kütahya  Kalesinin 72  burçtan oluştuğunu yazar. Halk arasında Hisar olarak da bilinen kale zaman zaman kapsamlı bakım ve restorasyonlardan geçirilmiş,en son ışıklandırılmsı da yapılarak konumu ve manzarasıyla şehrin seyir tepesi haline dönüşmüştür.
Kale’nin Yukarı Hisar bölümünde  Döner Gazinonun güney tarafında Kale-i Bala Camii bulunmaktadır.Cami Germiyanoğlu Süleyman Şah tarafından 1377-1378 yıılarında yaptırılmıştır. Cami farklı zamanlarda tamirat ve bakım görmüştür. Uzun yıllar kapalı kalan cami, Hisar’ın halk tarafından bir mesire yeri olarak da kullanılması nedeniyle ibadete açılmıştır.
