Şehir merkezinde Maltepe mahallesindedir.Kütahya’nın ünlü sanatkarı ressam, neyzen Ahmet Yakupoğlu tarafından 1973 yılında yaptırılmıştır. Yapı tarzı ve süsleme üslubuyla Orta Asya Türk mimarisinden  esintiler taşır.
Sekizgen iki katlı ve tek kubbesi olan caminin içi kalem işi süslemelerle, dışı ise özel üretim mavi Kütahya  çinileriyle süslenmiştir. Türk motiflerinin kullanıldığı süslemeleri ve mimarisiyle Kütahya’nın görülmesi gereken sembol eserlerinden biridir.
