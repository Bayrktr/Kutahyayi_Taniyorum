Börekçiler Mahallesi’inde yer alan Kütahya’nın en büyük camisidir. Vakıf kayıtlarında  “Sultan Yıldırım Bayezıd Han Camii” olarak geçtiğinden Yıldırım Bayezıd Han Camii olarak da bilinir. Kütahya’da bulunan tek padişah camisidir. Caminin yapımına Yıldırım Bayezıd Kütahya valisi iken başlanmış.(1381-1389) Ancak Bayezıd’ın 1402 Ankara Savaş’ında Timur’a esir düşmesi ve daha sonra da vefat etmesi üzerine oğlu Musa Çelebi tarafından tamamlanmıştır.(1410) Kanuni Sultan Süleyman Han 1522 Rodos seferine giderken ordusu ile üç gün Kütahya’da kalmış ve Mimar Sinan’a caminin bakım ve tamir emrini vermiş caminin ilk önemli tamiratı da bu emir doğrultusunda Mimar Sinan tarafından yapılmıştır. Cami son şeklini 1893’de Sultan II. Abdülhamid Han zamanında almış ve bu son büyük onarım sırasında cami kubbeli olarak yapılmıştır. 1888’de başlayıp  1893’de bitirilen bu onarımda duvarlar temellere kadar yıkılıp yeniden yapılmış, cami içindeki büyük sütunlar Aizonai(Çavdarhisar) Antik Kenti’nden getirilmiştir. Caminin iç kısmında. 
küçük bir şadırvan ve şadırvanın üstünde dört sütunlu müezzin mahfili yapılmıştır.  Caminin ana mekanı altı sütunun desteklediği yanyana iki kubbe ve yanlarda yarım kubbelerle örtülüdür. Caminin yarım kubbeyle örtülü, dışa çıkıntılı  mihrabının sağındaki Kabe tasvirli çini pano görülmeye değerdir.
