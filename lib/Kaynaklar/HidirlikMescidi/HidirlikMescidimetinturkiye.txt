Kütahya’nın güneyinde bulunan ve halk arasında Hıdırlık Tepesi diye adlandırılan yerde sağlam bir kaya üzerine yapılmış bir mesciddir. Selçuklu komutanlarından Kütahya fatihi İmadüddin Hezar Dinari tarafından 1243-1244 yıllarında yaptırılmıştır. Hezar Dinari Kütahya’nın fethi sırasında, Kütahya kalesini en net şekilde gören ve içindeki hareketlerin en iyi bir şekilde gözlenebildiği yer olması sebebiyle Hıdırlık tepesini kumanda merkezi olarak kullanmıştır.
Hıdırlık tepesindeki bu  mescidin de Kütahya’nın fetih hatırasını canlı tutabilmek amacıyla yaptırıldığı tahmin edilmektedir
